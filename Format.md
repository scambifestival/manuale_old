A rendere unico <cite>Scambi</cite> sono anche una serie di format dal nome specifico.

<br>
<br>

## Lab

[Il laboratorio](https://scambi.org/laboratorio 'Laboratorio sul sito di Scambi') è il cuore dell’identità di Scambi Festival.

È un’attività progettata per **coinvolgere** il pubblico con discussioni, produzioni artistiche, giochi e qualunque altra cosa che implichi partecipazione attiva. Nei lab non ci sono palchi né confini, e i facilitatori (labbers) interagiscono continuamente con il pubblico, che contribuisce a rendere il lab un’esperienza unica e irripetibile. 

Ognuno di noi può (e deve!) condividere idee e i suoi contatti sul gruppo Telegram [*Scambidee*](https://t.me/+1dTBRaAUOENkZWRk 'Link al gruppo “Scambidee”'). Tutti i suggerimenti verranno presi in considerazione e sono la linfa vitale di Scambi: il festival è creato da noi, e rispecchia gli interessi e le passioni di ognuno. Idee pazze, irrealizzabili o inconcludenti sono benvenute, nulla è mai scartato, ma sempre archiviato per future occasioni.

<br>
<br>

## Pinolo

Se non è un lab… è un [Pinolo](https://scambi.org/pinoli '“Pinoli” sul sito di Scambi').

I pinoli sono tutte le “piccole” attività che si trovano sparse per la Pigna durante Scambi. Non sono attività interattive, ma presentazioni, chioschi o mostre.
