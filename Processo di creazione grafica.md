# Processo di creazione grafica

Se hai bisogno di una grafica per un progetto, un articolo, un post, o qualunque cosa inerente a Scambi, questo è il documento giusto per te.

Qui è spiegato quali sono gli step da compiere, quanto tempo impiegano, a cosa devi fare attenzione, eccetera.

**Primo step**: tu e/o il tuo team realizzate di aver bisogno di una determinata grafica.
- Dovresti contattare i *Pavoni* (il team grafiche, per ora composto solo da Miranda e Jolanda, perciò comunicando <u>in inglese</u>).
- Scrivi loro
  - tutte le idee iniziali che avete avuto
  - entro quando è necessario che il lavoro sia finito

**Secondo step**: riunione e tabella di marcia (solo per progetti più elaborati)

- Organizza una riunione con uno dei Pavoni e discuti le tempistiche della vostra idea
- Raccogli
  - tutte le informazioni da scrivere nella grafica
  - loghi da aggiungere
- Programma una riunione per il terzo step

**Terzo step**: revisione della bozza

- In questa fase, i Pavoni presenteranno le proprie bozze per la grafica. Se ci sono ancora troppe incertezze, meglio ripetere questo step
- Siate assolutamente certi che tutte le informazioni che avete dato siano corrette e che tutte le persone coinvolte siano d’accordo con il concept scelto per la grafica
- Scegliere la data per la finalizzazione della grafica

**Quarto step**: finalizzazione

- La grafica è completata, è vostro compito controllare in caso ci siano ultime correzioni da fare
- Piccoli errori possono ancora essere corretti (ecco perché la data per la grafica finale dovrebbe essere impostata almeno alcuni giorni prima di quando effettivamente serve, per progetti grandi, in particolare se c’è molto testo da scrivere).

## Timeframe

Indicazioni generali per capire quanto tempo è necessario per realizzare un progetto e dunque quanto anticipo serve per richiederlo.

- **Grafica semplice**, come la maggior parte di quelle per il sito o I post: richiede da 1 a 5 ore di lavoro, da richiedere <u>almeno una settimana prima</u>.
- **Grafica complessa**, come i pianeti dei laboratori: richiede da 3 a 10 ore di lavoro, da richiedere almeno due settimane prima, preferibilmente <u>un mese prima</u>.
- **Poster**, per un evento: richiede almeno due interi giorni di lavoro. Da richiedere <u>almeno un mese prima</u>. Più informazioni precise sono disponibili al più presto, meglio è.
- **Flyer**, brochure, o layout multipagina: il tempo di lavoro dipende dal numero di pagine, in generale più di tre giorni interi di lavoro. Da aggiungere anche un po’ di tempo epr controlli da parte vostra, perciò almeno<u>sei settimane</u> di anticipo per la richiesta.

Queste indicazioni valgono per Miranda, anche se il tempo lavoro richiesto da altre persone potrebbe variare.

Bisogna considerare che, anche chiedendo la grafica in tempo, con l’organico attuale se c’è troppo da fare in un certo periodo è molto più difficile portare a compimento le richieste, perciò è sempre meglio <u>chiedere il prima possibile</u>.

<br>

### E se nessuno può realizzare una grafica?

In caso di emergenza possono essere usati</span> [Penpot](https://design.penpot.app/) oppure [Canva](https://www.canva.com/). Per il primo, i Pavoni hanno realizzato un tutorial con alcune indicazioni generali e ci sono alcuni template pronti per post sui social.
